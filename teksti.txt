Python on dynaamisesti sidottu kieli \cite{staticvsdynamic}. Jokainen muuttujanimi sidotaan objektiin. Jos muuttujaa ei ole sidottu objektiin, muuttujalla on Null-arvo. Suoritusaikana muuttujan tyyppi ei ole sidottu, vaan muuttujaan voi dynaamisesti sitoa eri vaiheessa eri tyyppisiä objekteja.

\begin{samepage}
\begin{verbatim}
a = 5
a = "Hei"
\end{verbatim}
\end{samepage}

Esimerkissä muuttuja \verb+a+ saa ensin kokonaislukuarvon 5. Sen jälkeen muuttujan \verb+a+ arvoksi muutetaan merkkijono "hei".

Python on myös vahvasti tyypitetty kieli \cite{staticvsdynamic}. Tietyn tyyppiselle muuttujalle ei voida tehdä toisen tyypin operaatioita ennen eksplisiittistä tyyppimuunnosta.

\begin{samepage}
\begin{verbatim}
a = 5
b = "9"
c = a + int(b)
\end{verbatim}
\end{samepage}

Esimerkissä \verb+b+ sisältää merkkijonon "9", mutta yhteenlaskussa merkkijonosta jäsennetään kokonaisluku. Jos kokonaislukujäsennyksen jättää tekemättä, antaa ohjelma kyseisellä rivillä poikkeuksen. 
